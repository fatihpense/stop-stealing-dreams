7\. Kitlesel üretim, kitle üretmeyi arzular
------

Bu cümle bariz görünüyor, yine de okulların tekbiçimlilik kavramına dayalı olması bizi şaşırtır. İşyeri ve toplum çeşitlilik talep etmesine rağmen, sanayileşmiş okul sistemi çeşitliliği ezerek düzeltmeye çalışır.

Okulun endüstrileşmiş kitlesel doğası ilk baştan beri vardır, ortak okulda, normal okulda, ve evrensel eğitim fikrinde. Hepsi tam olarak, kitlesel üretim, değiştirilebilir parçalar, ve kitlesel pazarlama mükemmelleştirilirken aynı zamanda icat edildi.

Hızlıca arka plan:

Ortak okul(şu anda kamusal okul olarak adlandırılıyor) iç savaştan sonra üretilen tamamen yeni bir kopseptti. "Ortak" çünkü herkes içindi, çiftçinin çocukları, çömlekçinin çocukları, yerel satıcının çocukları içindi. Horace Mann, genelde kurumun babası olarak kabul edilir ancak hayal edebileceğiniz kadar çok mücadele etmek zorunda kalmadı - çünkü sanayiciler onun tarafındaydı. Yeni kurulan bir endüstriyel ekonominin karşılaştığı iki en büyük zorluk, yeterli sayıda uyumlu işçiler bulmak ve yeterli sayıda istekli müşteri bulmaktı. Ortak okul iki sorunu birden çözdü.

Normal okul(şu anda adı öğretmen koleji), öğrencilerin işlenmesinde kendi içinde tutarlı bir yaklaşım garanti ederek, öğretmenlere ortak okulun sistemini ve doktrinini aşılamak için geliştirildi. Eğer bu kulağınıza, fabrikaların ürünleri yığınlar halinde üretmesi kavramıyla, değiştirilebilir parçalar kavramıyla, ölçüm ve kalite kontrol kavramıyla benzer geliyorsa, bu bir tesadüf değil.

Tabi ki, dünya değişti. Dünya, kitlesel-özelleştirmeyi, sınırları ve gariplikleri bulmayı, uyumlulukta ısrar etmek yerine bireysel isteklere hitap etmeyi bilen bir pazar tarafından beslenen bir kültüre dönüştü.

Okulun kitlesel-özelleştirmesi kolay değil. Fakat, başka bir seçeneğimiz var mı? Eğer kitlesel üretim ve kitlesel pazar yıkılıyorsa, başka bir çağ için tasarladığımız okulların şu anda düzgün işleyeceğini ısrar etme hakkımız yok.

Okulların doğası hakkında endişelenenlerin karşılaştığı bir kaç seçenek var, ancak bunlardan birinin olduğu gibi devam etmek olmadığı açık. Bir seçenek, okullar içinde daha küçük, görünümde daha az endüstriyel, her biri kendi lider ve üye çeşitliliğini yaratan birimler. Diğeri büyüklüğün bir değer olabileceğini anlayan ancak özelleşmeyle savaşmayan ve özelleşmeye değer veren organizasyonlar. Minimum standartlara uyan az-maliyetli tekdüzelik arayan halihazırdaki yapı bizim ekonomimizi, kültürümüzü ve bizi öldürüyor.

1\. Önsöz: Eğitim dönüştürdü
------

Bu manifestoyu bitirirken, bir arkadaşım beni Manhattan'da bir okul ağı olan "Harlem Village Academies"e davet etti.

Harlem büyük bir yer, Amerika'daki çoğu kasabadan daha büyük. Bu büyüklükte bir nüfusa genelleme yapmak çok zor, ancak ev gelirleri bir mil uzaktaki ev gelirlerinin yarısından daha az, işsizlik kayda değer şekilde daha yüksek ve çoğu (bu topluluğun içinde ve dışında) ümidini yitirmiş durumda.

Bir milyon film, bizi Doğu Harlem'deki bir okuldan neler bekleyebileceğimiz konusunda eğitti. Okuldan beklenen şey, yetersiz bütçeyle işleyen bir tesis olması. Öyle ki zar zor görevini yerine getiren, kötü tutumla, tartışmaya açık güvenlik ve herşeyden önemlisi çok az öğrenmeyle.

Eğitim sistemimizin geleceğini keşfetmek için nadiren gideceğiniz bir yer.

Nesiller boyunca, toplumumuz bu tür topluluklara dedi ki, "işte size biraz öğretmen(ama yeterince değil) ve işte biraz para (ama yeterince değil) ve işte bizim beklentilerimiz (çok düşük)... haydi yapabileceğinizin en iyisini yapın." Çok az insan bu plan çalışmadığında şaşırır.

Son on yıl içinde, toplumumuzun internet ve bağlantı ekonomisinin etkisiyle nasıl kökten değiştiğine dair bir düzineden fazla kitap yazdım. Çoğunlukla insanlara göstermeye çalıştığım şey, tam da temel gerçekler sandığımız şeylerin, aslında son derece yakın zamana ait icadlar olduğu ve çok uzun sürmelerinin zor oluşuydu. Kitlesel pazarlama, kitlesel markalar, kitlesel iletişim, tepeden inme medya ve TV-endüsti kompleksi, çoğu insanın beklemeye eğitildiği gibi, geleceğimizin yapıtaşları değildi. Bunu tam ortasındayken görmek genellikle zordur.

Bu manifestoda, tepeden inme, endüstrileşmiş okul sisteminin de aynı derecede(ve çok güzel sebeplerle) tehdit altında olduğunu savunacağım. Erişimin zorluğu ve kıtlığı, bağlantı ekonomisi tarafından yok edildi. Tam da aynı zamanda mezunlarda ihtiyaç duyduğumuz yetenek ve yaklaşımlar değişiyor.

İnternet bu değişimlerin çoğunun gerçekleşmesine katkıda bulunurken, ziyaret ettiğim "Harlem Village Academy" okulunda, ve bu manifestoda da web'den çok birşey görmeyeceksiniz. HVA basitçe insanlar ve onlara nasıl davranılması gerektiği hakkında. Tepeden inme, öğrencileri işleme endüstriyel yaklaşımını bırakıp, son derece insani son derece kişisel ve son derece güçlü araç serileri kullanarak, yeni bir lider nesli ortaya çıkarmayı kucaklamak hakkında.

Deborak Kenny ve onun HVA'daki takımının başardığı sonucu yakalamanın, kelimenin tam manasıyla binlerce yolu var. Yöntem beni ilgilendirmiyor, çıktı ilgilendiriyor..

O gün gördüğüm, sıralarında öne doğru eğilen öğrenciler, dikkat vermeyi seçmiş öğrenciler. Yaptığı işe bağlı öğretmenler gördüm, çünkü onlar da aynı seçimi yapmışlardı. Çünkü onlar öğrenmeyi isteyen öğrencilere öğretme ayrıcalığıyla heyecanlanmışlardı.

En başarılı okulların iki avantajı bol paraya ve önceden seçilmiş, motive öğrencilere sahip olmasıdır. Altını çizmek gerekir ki HVA öğrencilerini seçmiyor, kura ile rastgele atanıyorlar. Aynı zamanda HVA New York'daki tipik bir kamu okulundan daha düşük bir öğrenci başı bütçeye sahip. HVA işe yarıyor çünkü, en yetenekli öğretmenleri çekecek bir iş yeri kültürünü nasıl yaratacaklarını anlamışlar, aidiyet kültürünü, özgürlük ve sorumluluk kültürünü geliştiriyor, besliyor ve durmaksızın bu tutkuyu öğrencilere aktarıyorlar.

Maestro Ben Zander bir çocuğun müziği sevmeyi sahiden öğrendiğinde gerçekleşen dönüşümü üzerine konuşuyor. Bir yıl, iki yıl, hatta üç yıl boyunca çocuk аzimle ilerliyor. Her tele vuruyor, her notaya basıyor ve hepsine ter döküyor.

Sonra pes ediyor.

Az bir kısmı haricinde. Tutkulu azınlık. Önemseyen, seven azınlık.

O çocuklar öne eğilip çalmaya başlıyorlar. Önemsiyor gibi çalıyorlar, çünkü önemsiyorlar. Ve öne eğildikçe, bağlandıkça, kendilerini piyano oturağından kaldırıyorlar, birden ,Ben'in deyimiyle, "tek kalçayla çalan" oluyorlar.[*](http://www.ted.com/talks/benjamin_zander_on_music_and_passion.html)

Önem vererek çalmak.

Üniversiteler, Deborah'ın okulundan mezun olan çocukları kapmak için yarışıyorlar ve hiç kuşkum yok ki HVA mezunlarının - öğrenmeyi ve vermeyi önemseyen "tek kalçayla çalan"ların - önderliğini ve katkısını yakında duyacağız. Çünkü bu önemli.


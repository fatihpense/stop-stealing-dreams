4\. Okul ne içindir?
------

Cevap vermeye değmeyecek, bariz bir soru gibi görünüyor. Yine de bir çok cevabı var. İşte bir kaçı: (Burada örgün devlet veya özel okullardan bahsediyorum ilkokuldan üniversiteye kadar):
-Kültürel ahenge sahip bir toplum oluşturmak.
-Bilim ve bilgiyi ilerletmek vee bilgiyi kendisi için takip etmek.
-İnsanlara bilinçli bir şekilde tercih yapmaları için araçlar verirken, medeniyeti geliştirmek.
-İnsanları üretken işçiler olması için eğitmek.

Son üç nesildir, topluma sağlanan okul miktarı hep arttı. Hiç olmadığı kadar daha fazla insan, daha fazla saatini okulda eğitime harcıyor. Ve okulda eğitimin maliyeti, kitlesel olarak okulları sağlamak için harcanan trilyonlarca dolar ile daha da hızlı artıyor.

Yakın zamana kadar okul bu 4 toplumsal hedeften biri üzerine muhteşem bir iş çıkardı. Önce diğer 3 tanesi:

-Kültürel ahenge sahip bir toplum oluşturmak:Okul bu konuda televizyon kadar iyi değil. Şehirdeki, yetersiz bütçeli, kalabalık okuldaki kültürel deneyim ile şehrin kenarlarındaki maddi imkanları iyi okuldaki kültürel deneyim arasında büyük bir uçurum var. Lise terk bir insan ile Yale mezunu arasında önemli bir kültürel fark var. Bilimsel metodun faydalı olduğunu düşünüp, düşünmemek gibi basit şeylerde bile önemli uçurumlar var. Nerede okula gittiğiniz, size ne öğretildiği hakkında çok şey söylüyor. Eğer okulun amacı ortak bir kültüre temel oluşturmak ise, henüz kapasitesine yakın bir başarı gösteremedi.

-Bilim ve bilgiyi ilerletmek vee bilgiyi kendisi için takip etmek: Trigonometriyi; anlamayan, kullanmayacak olan ve hayatlarında bir daha hiç matematile ilgilenmeyecek çocuklara öğretmek için servet harcıyoruz. Milyonlarca öğrenciyi kurgu ve edebiyata maruz bırakmak için binlerce saat yatırım yapıyoruz. Ancak onların çoğunu bir daha asla zevk için okumamaya eğitiyoruz.(Bir araştırmaya göre Amerikalıların yüzde 58'i mezun olduktan sonra asla zevk için okumuyorlar.) Kitap okumayı, test olmak ile ilişkilendirdiğimiz anda asıl konuyu kaçırıyoruz.

Üniversite profesörünün ne anlama geldiği ile ilgili çıtayı sürekli yükseltiyoruz, ancak aslında öğretmeyen ve özellikle de araştırmada da üretken olmayan doktora mezunları üretiyoruz.

-Akıllıca kararlar vermek için araçlar: Batı'daki neredeyse herkes yıllarca zorunlu eğitimden geçmiş olmasına rağmen, temelsiz teorilere daha çok inanç, kötü finansal kararlar, kötü toplum ve aile planlamasına şahit olmaktayız. İnsanların bilimle ve sanatla bağları en iyi ihtimalle zayıf ve tipik bir tüketicinin finansal dirayeti acınacak halde. Eğer hedef rasyonel düşünme, eleştirel sorgulama ve faydalı karar verme standartlarını yükseltmek idiyse çoğu vatandaşımız için başarısız olduk.

Hayır, bence açıkça belli ki okul özel bir işlev için tasarlanmış. Ve o işlev de okulun yüzyıldır yerine getirdiği işlevdir.

Bizim büyükbabalarımız ve büyükbüyükbabalarımız okulu insanlara ömür boyu üretken işçiler olarak endüstriyel ekonominin bir parçası olmayı öğretmek için inşa ettiler. Ve işe yaradı.

Geriye kalan herşey endüstriyelleşmiş ekonomiye ihtiyaç duyduğumuz işgücünü eğitmek için inşa ettiğimiz eğitim-öğretim sisteminin bir yan ürün, bir yan etki(bazen sevindirici bir tane). 